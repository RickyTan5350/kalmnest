## 3.3.1 Prinsip Reka Bentuk Laman Web
### **1\. Pengenalan Prinsip Reka Bentuk Laman Web**

* **Definisi Prinsip:** Merujuk kepada asas yang menjadi dasar kepada perkembangan atau pembinaan sesuatu benda.  
* **Definisi Reka Bentuk:** Merujuk kepada susunan atau struktur dalam proses pembinaan sesuatu perkara.  
* **Analogi:** Proses ini diibaratkan seperti merancang dan membina rumah di mana setiap ruang (tamu, dapur, bilik) mempunyai fungsi dan tata hias berbeza .  
* **Kepentingan:**  Elemen reka bentuk mempengaruhi pengalaman dan kepuasan pengguna semasa melayari laman web.   

  ---

 ### **2\. Persekitaran Laman Web**

Sebelum membina laman web, faktor teknikal persekitaran web perlu diambil kira:

* **Jenis Pelayar:** Laman web perlu sesuai dipaparkan pada pelbagai pelayar seperti Google Chrome, Mozilla Firefox, dan Internet Explorer. Pereka tidak boleh tertumpu pada satu versi pelayar sahaja.  
* **Capaian Internet:** Kelajuan capaian pengguna berbeza; laman web hiburan/permainan memerlukan capaian lebih laju berbanding laman web berita.  
* **Perisian Sokongan:** Sesetengah laman web memerlukan perisian tambahan (contohnya Flash untuk animasi).  
* **Peranti Paparan:** Kepelbagaian saiz monitor dan peranti mudah alih mempengaruhi paparan. 

![peranti_paparan.png](https://kalmnest.test/storage/uploads/1766338091_peranti_paparan.png)
 
 
 ---

 ### **3\. Prinsip-Prinsip Utama Reka Bentuk Web**

Terdapat beberapa prinsip utama untuk memastikan laman web berkesan:

#### **A. Penekanan Maklumat (Emphasis)**

![penekanan.png](https://kalmnest.test/storage/uploads/1766338090_penekanan.png)

* Bertujuan menarik perhatian pengguna kepada maklumat penting.  
* **Teknik Penekanan:**  
  * Menggunakan kesan khas seperti *drop shadow*, tekstur, atau cahaya.  
  * Menggunakan ruang putih (*white space*) untuk menonjolkan elemen.  
  * Menggunakan fungsi *bold*, *italic*, warna berbeza, dan *border*.

 #### **B. Perbezaan Elemen (Contrast)**

![perbezaan.png](https://kalmnest.test/storage/uploads/1766338196_perbezaan.png)

* Digunakan untuk membezakan elemen-elemen dalam laman web.  
* **Kaedah:**  
  * Penggunaan label dan pautan yang berbeza.  
  * Penggunaan *border*, warna, kesan khas, dan ruang putih.  
  * Contoh: Membezakan warna butang *Login* supaya lebih jelas.

 #### **C. Tipografi (Typography)**

![typography.png](https://kalmnest.test/storage/uploads/1766338196_typography.png)

* Merujuk kepada penyusunan teks dalam laman web untuk memudahkan pembacaan dan nampak profesional.  
* **Corak Penyusunan:** Mengikut gaya bacaan pengguna seperti corak *Z-shaped* atau *F-shaped*.  
* **Pemilihan Fon:**  
  * Gunakan "Fon Selamat" (*Web Safe Fonts*) yang disokong oleh kebanyakan sistem operasi (Contoh: Arial, Impact, Courier New, Georgia).  
  * Seragamkan jenis teks bagi setiap halaman.  
  * Gunakan saiz teks berbeza untuk membezakan tajuk dan huraian.

 #### **D. Warna dan Grafik**

![warna_dan_grafik.png](https://kalmnest.test/storage/uploads/1766338273_warna_dan_grafik.png)

* Penggunaan warna bijak menarik perhatian dan meningkatkan kebolehbacaan.  
* **Pantang Larang:**  
  * Elakkan warna latar belakang dan teks yang senada kerana sukar dibaca.  
  * Elakkan penggunaan warna yang terlalu berwarna-warni kerana boleh menyebabkan pembaca hilang fokus.

 #### **E. Navigasi**

![navigasi.png](https://kalmnest.test/storage/uploads/1766338196_navigasi.png)

* Merujuk struktur laman web yang memudahkan pengguna bergerak atau mencari lokasi semasa mereka.  
* **Teknik Navigasi:**  
  * Bar navigasi.  
  * *Breadcrumbs* (Menunjukkan jejak lokasi).  
  * Menu *Drop-down*.  
  * *Site map* (Peta laman).  
  * Pautan menggunakan grafik.

 #### **F. Keseimbangan Visual**

![keseimbangan.png](https://kalmnest.test/storage/uploads/1766338273_keseimbangan.png)

* Memastikan susun atur elemen dalam laman web kelihatan seimbang dan tidak berat sebelah.  
  ---

 ### **4\. Reka Bentuk Berasaskan Pengguna**

Reka bentuk mestilah memenuhi kehendak dan tujuan pengguna sasaran.

* **Memahami Tujuan:** Adakah pengguna mahu membaca artikel atau mencari maklumat?.  
* **Contoh (Google):** Google popular kerana reka bentuknya ringkas, mudah difahami, tiada iklan serabut, dan fokus pada satu objektif (carian).  
* **Kebolehcapaian (Accessibility):** Laman web perlu mengambil kira pengguna Orang Kelainan Upaya (OKU) yang mungkin menggunakan peralatan sokongan pendengaran atau penglihatan . 


  ---

 
![laman_sesawang.png](https://kalmnest.test/storage/uploads/1766338273_laman_sesawang.png)